# guvenlik-bildir

**Güvenlik Bildir**; doğal afet veya diğer acil durumlarda sevdiklerinize güvende olup olmadığınızı bulunduğunuz konum ile beraber, hızlı bir şekilde bildirmenizi sağlar.

**- Güvenlik Bildir uygulamasının amacı:**

Afet durumunda kişilerin arama yapmaları veya mobil veri ile sosyal medya kullanmaları sebebiyle oluşan aşırı yoğunluktan dolayı kullanılamaz hale gelen GSM şebekelerindeki aksaklıklara çözüm olarak, hazır çoklu SMS fonksiyonu ile iletişimin hızlı bir şekilde sağlanmasını amaçlar.

**- Uygulamanın önemi:**

Herhangi bir doğal afet ve acil durum anında aynı bölgede bulunan çok sayıda insan bu durumdan etkilendiği için telefon ve internet hatlarında kilitlenmeler yaşanabilmektedir.
Bu durumda güvende olsanız dahi durumunuzu sevdiklerinize iletememenize ve sevdiklerinizin sizin güvende olup olmadığı hakkında bilgi sahibi olamamasına yol açabilmektedir. 
**Güvenlik Bildir** uygulaması sevdiklerinize hızlıca SMS üzerinden otomatik olarak konumunuzu ve durumunuzu iletmenizi sağlar.

**Uygulamanın Özellikleri:**

- **Güvenlik Bildir** uygulaması ile, rehberinizden seçmiş olduğunuz kişilere ana ekranda yer alan Güvende Değilim veya Güvendeyim butonlarına kolayca basarak bilgilendirme SMS'ini bilinen son konumunuz ile seçtiğiniz kişilere hızlıca gönderebilirsiniz.

- Gönderme işlemi sırasında SMS'lerin gönderilme durumlarını takip edebilirsiniz.

- SMS Düzenleme ekranında ilgili durumlarda göndermek istediğiniz SMS'i önceden hazır hale getirebilirsiniz.

- Geçmiş SMS Raporları ekranında önceden göndermiş olduğunuz SMS'ler hakkında detaylı bilgi edinebilirsiniz.

- Son Depremler ekranında **Boğaziçi Üniversitesi Kandilli Rasathanesi Deprem Araştırma Enstitüsü** verilerini kullanarak Türkiye'nin farklı bölgelerinde meydana gelen son depremleri detaylı bilgileriyle birlikte takip edebilir, depremleri büyüklüklerine göre filtreleyebilir, harita üzerinden depremin kaynak noktasını görebilir ve istediğiniz depremin detaylarını sevdiklerinizle paylaşabilirsiniz.
(Kandilli Rasathanesi verileri ile uyuşmazlık oluşması durumunda, rasathanenin verilerine güveniniz.)

- Anlık deprem bildirimleri sayesinde depremin şiddetini filtreleyebilir, belirlediğiniz büyüklüğün üzerinde bir deprem meydana gelmesi durumunda ilgili deprem hakkında hızlıca bilgi sahibi olabilirsiniz.